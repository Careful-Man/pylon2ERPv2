Διαδρομή αρχείου
Σε αυτό το πεδίο ο χρήστης εισάγει την διαδρομή του αρχείου Pylon που θα διαβαστεί. 
Η τιμή του πεδίου αυτού αλλάζει μόνο από το πλήκτρο "...". 
Δεν επιτρέπει στον χρήστη να αλλάξει την τιμή του από το πεδίο αυτό καθαυτό.
Το όνομα και η διαδρομή του αρχείου δεν παίζουν κανένα ρόλο στον σχηματισμό του άρθρου που θα κάνει το πρόγραμμα. Το αρχείο χρησιμοποιείται μόνο για να διαβαστούν τα δεδομένα του.
Το πρόγραμμα μπορεί να καταλάβει αν το αρχείο που διαβάζεται είναι αρχείο που εξήχθη από το Pylon.
Αν ένα αρχείο δεν αναγνωριστεί ως αρχείο Pylon, το πρόγραμμα εμφανίζει σχετικό μήνυμα στην κονσόλα μηνυμάτων.

Ημ/νία Άρθρου
Ο χρήστης μπορεί να πατήσει στο βελάκι για να ανοίξει το μενού που του επιτρέπει να διαλέξει μία ημερομηνία.
Επιτρέπει επίσης στον χρήστη να πληκτρολογήσει την ημερομηνία που θέλει αν πατήσει κλικ επάνω στην ημερομηνία.
Προτού διαβάσει το άρθρο, το πρόγραμμα ελέγχει την ορθότητα της ημερομηνίας για τον επιλεγμένο τύπο άρθρου και αν είναι λανθασμένη, εμφανίζει σχετικό μήνυμα.

Κατάστημα
Επιτρέπει στον χρήστη να πληκτρολογεί μόνο αριθμούς.
Επιτρέπει στον χρήστη να πληκτρολογήσει μόνο 2 αριθμούς,
εκτός αν πληκτρολογήσει "00". Σε αυτή την περίπτωση επιτρέπει στον χρήστη να πληκτρολογήσει έναν ακόμη αριμό, 0 ή 1.
Αν ο κωδικός καταστήματος είναι ορθός, θα εμφανιστεί δεξιά από το πεδίο το όνομα του καταστήματος.
ΕΝΗΜΕΡΩΣΗ 12/10/22: Επιτρέπει την επιλογή κειμένου στο πεδίο και την εισαγωγή αριθμών χωρίς να χρειαστεί να πατηθεί το πλήκτρο backspace.
ΕΝΗΜΕΡΩΣΗ 12/10/22: Μετονομασία του πεδίου από "ΑΧ" σε "Κατάστημα".

Τύπος Άρθρου
Επιτρέπει στον χρήστη να διαλέξει τον τύπο του άρθρου που εισάγεται.
Επιτρέπει στον χρήστη να εισάγει τιμές μόνο από την αναδυόμενη λίστα.
Κάθε τύπος άρθρου χρειάζεται συγκεκριμένη ημερομηνία άρθρου. 
Αν η ημερομηνία είναι εσφαλμένη για ένα δεδομένο τύπο άρθρου το πρόγραμμα εμφανίζει σχετικό μήνυμα στην κονσόλα μηνυμάτων και δεν διαβάζει το άρθρο.

Άρθρα προς εξαγωγή
Ότι άρθρο διαβαστεί εισάγεται σε αυτή την δενδρική δομή.
Περιέχει τα άρθρα που θα εξαχθούν στο αρχείο που δημιουργεί το πλήκτρο "Εξαγωγή Όλων".
Επιτρέπει στον χρήστη να διαγράψει κάποιο άρθρο, επιλέγοντάς το και πιέζοντας το πλήκτρο "Εκκαθάριση Επιλογής".
Επιτρέπει μόνο την διαγραφή άρθρων και όχι την διαγραφή λογαριασμών, ποσών κλπ.
Επιτρέπει στον χρήστη να διαγράψει όλα τα άρθρα που έχουν διαβαστεί από το πρόγραμμα πιέζοντας το πλήκτρο "Εκκαθάριση Όλων".
Ότι κίνηση και να έχει γίνει από διάβασμα/διαγραφή άρθρων, όταν ο χρήστης πατήσει εξαγωγή όλων, το πρόγραμμα εξάγει μόνο τα άρθρα που φαίνονται στην δομή "Άρθρα προς εξαγωγή".

Κονσόλα μηνυμάτων
Γενικότερα, εμφανίζει ότι συμβαίνει στο παρασκήνιο.
Εμφανίζει προειδοποιητικά μηνύματα ή μηνύματα λάθους, όπου αυτά χρειάζονται.
Εμφανίζει διάφορες λεπτομέρειες σχετικά με τα άρθρα που διαβάζει, όπως πχ περιγραφή άρθρου, κωδικούς λογαριασμών, ποσά λογαριασμών κλπ.
Το κείμενο της κονσόλας δεν επηρρεάζει το τι θα εξάγει το πρόγραμμα όταν ο χρήστης πιέσει το πλήκτρο "Εξαγωγή Όλων".

Πλήκτρο ". . ."
Όταν πατηθεί αυτό το πλήκτρο εμφανίζει ένα παράθυρο διαλόγου που επιτρέπει στον χρήστη
να επιλέξει το αρχείο που θα διαβάσει το πρόγραμμα. Το αρχείο θα διαβαστεί μόνο αν ο χρήστης
πατήσει το πλήκτρο "Εκκίνηση"

Πλήκτρο "Εκκίνηση"
Ελέγχει την ορθότητα των δεδομένων που έχει εισάγει ο χρήστης.
Αν υπάρχουν σφάλματα, εμφανίζει σχετικό μήνυμα στην κονσόλα ή σε παράθυρο διαλόγου.
Αν δεν βρει σφάλμα, ανοίγει το αρχείο προς ανάγνωση.
Η πορεία της ανάγνωσης του αρχείου φαίνεται στην κονσόλα μηνυμάτων.
Είναι το μόνο πλήκτρο το οποίο όσες φορές και να πατηθεί και ότι και να γίνει αφού πατηθεί, η πράξη που κάνει μπορεί να διορθωθεί/αντιστραφεί.
Είναι το μόνο πλήκτρο που δεν εμφανίζει παράθυρο διαλόγου όταν πατηθεί.
Τα υπόλοιπα πλήκτρα εμφανίζουν παράθυρα διαλόγου όταν πατηθούν και κάνουν μη αντιστέψιμες πράξεις.

Πλήκτρο "Εξαγωγή Όλων"
Αφού πατηθεί εμφανίζει παράθυρο διαλόγου για το αν θέλει ο χρήστης να κάνει εξαγωγή των άρθρων που διαβάστηκαν.
Μόνο αν πατήσει "Ναι", ο χρήστης προχωράει στην εξαγωγή των άρθρων.
Οποιοδήποτε άλλο πλήκτρο στο παράθυρο διαλόγου ακυρώνει την πράξη.
Αν ο χρήστης πατήσει "Ναι", το πρόγραμμα διαβάζει όλα τα άρθρα που βρίσκονται στην δομή "Άρθρα προς εξαγωγή".
Αν έχουν διαβαστεί άρθρα τα οποία στην πορεία διαγράφηκαν από τον χρήστη, δεν θα συμπεριληφθουν στην εξαγωγή.
Το πρόγραμμα δημιουργεί ένα αρχείο με όλα τα άρθρα που εξήχθησαν, με όνομα κάτι.txt
Μετά, το πρόγραμμα παίρνει το αρχείο που μόλις δημιούργησε και αλλάζει την κωδικοποίησή του ώστε να μπορεί να το διαβάσει το ERP, με όνομα κάτι_ASCII.txt
Αφού ολοκληρωθεί αυτή η διαδικασία επιτυχώς, το πρόγραμμα εμφανίζει σχετικό παράθυρο διαλόγου.
ΕΝΗΜΕΡΩΣΗ 12/10/22: Αφού δημιουργήσει τα 2 αρχεία, το πρόγραμμα διαγράφει το αρχείο που δεν προορίζεται προς εισαγωγή στο ERP.
ΕΝΗΜΕΡΩΣΗ 12/10/22: Διαγράφει το αρχείο κάτι.txt και αφήνει το κάτι_ASCII.txt προς καταχώρηση στο ERP

Πλήκτρο "Εκκαθάριση Όλων"
Αφού πατηθεί εμφανίζει παράθυρο διαλόγου για το αν θέλει ο χρήστης να κάνει διαγραφή των άρθρων που διαβάστηκαν, των μηνυμάτων κονσόλας, των δεδομένων στην περιοχή "Παράμετροι άρθρου" και των αρχείων που δημιουργεί το πρόγραμμα.
Μόνο αν πατήσει "Ναι" ο χρήστης, προχωράει στην διαγραφή όλων αυτών των δεδομένων.
Οποιοδήποτε άλλο πλήκτρο στο παράθυρο διαλόγου ακυρώνει την πράξη.
Αν ο χρήστης πατήσει "Ναι", το πρόγραμμα διαγράφει όλα τα δεδομένα που διάβασε και τα αρχεία που δημιούργησε για καταχώρηση στο ERP.

Πλήκτρο "Εκκαθάριση Επιλογής"
Αφού πατηθεί εμφανίζει παράθυρο διαλόγου για το αν θέλει ο χρήστης να κάνει διαγραφή του επιλεγμένου άρθρου από την δομή "Άρθρα προς εξαγωγή".
Το πρόγραμμα δεν επιτρέπει διαγραφή άλλων δεδομένων από την δομή, παρά μόνο άρθρα.
Μόνο αν πατήσει "Ναι" ο χρήστης, προχωράει στην διαγραφή του άρθρου.
Οποιοδήποτε άλλο πλήκτρο στο παράθυρο διαλόγου ακυρώνει την πράξη.
Αν ο χρήστης πατήσει "Ναι", το πρόγραμμα διαγράφει το άρθρο απ' την δομή και όταν ο χρήστης πιέσει το πλήκτρο "Εξαγωγή Όλων" το διαγραμμένο άρθρο δεν θα συμπεριληφθεί στην εξαγωγή. 

Πλήκτρο "Βοήθεια"
Εμφανίζει ένα παράθυρο βοήθειας.
Το παράθυρο αυτό περιέχει όλα τα κείμενα βοήθειας που εμφανίζονται από το πλήκτρο "?" καθώς και κάποιες επιπρόσθετες σημειώσεις (πχ πως να γίνει η καταχώρηση του αρχείου στο ERP).
Εξηγεί αναλυτικά την λειτουργεία του προγράμματος.
Περιέχει τις διάφορες αλλαγές που γίνονται στο πρόγραμμα που επηρρεάζουν την εμπειρία χρήστη.

